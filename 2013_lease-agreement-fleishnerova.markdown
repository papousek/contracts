# Nájemní smlouva

Smluvní strany

Jméno a příjmení:
<br/>Trvalé bydliště:
<br/>Rodné číslo:
<br/>Číslo OP:

**dále jen pronajímatel**, na&nbsp;straně jedné

a

Jméno a příjmení:
<br/>Trvalé bydliště:
<br/>Rodné číslo:
<br/>Číslo OP:

**dále jen nájemce**, na&nbsp;straně druhé

se níže uvedeného dne měsíce a roku ve smyslu ustanovení § 685 a násl. občanského zákoníku domluvili na&nbsp;této **smlouvě o nájmu bytu**:

## I. Předmět nájmu

Pronajímatel prohlašuje, že je vlastníkem bytové jednotky č. 947/17, která se nachází v&nbsp;7. nadzemním podlaží budovy č.p. 946, 947, 948, Bystrc, byt. dům, v&nbsp;k.ú. Bystrc, obec Brno, okres Brno-město, postavené na&nbsp;pozemcích parc. č. 6012/1, 6012/2, 6012/3, 6013/1, 6013/2, 6014/1, zastavěná plocha a nádvoří, v k.ú. Bystrc, obec Brno, okres Brno-město. Byt – jednotka č. 947/17 je zapsána v katastru nemovitostí u&nbsp;Katastrálního úřadu pro Jihomoravský kraj, Katastrální pracoviště Brno-město, na&nbsp;listu vlastnictví č. 6059, pro obec Brno, k.ú. Bystrc, okres Brno-město. Tato bytová jednotka je předmětem nájemní smlouvy.

Pronajímatel přenechává nájemci výše uvedený byt o velikosti 1+1 a celkové výměře 40 metrů čtverečních.

Nájemce se zavazuje byt řádně užívat, platit za užívání bytu nájemné a úhradu za služby spojené s užíváním bytu a plnit ostatní povinnosti stanovené mu touto smlouvou nebo obecně závaznými právními předpisy. Součástí užívání je též zařízení bytu, které je blíže specifikováno v&nbsp;příloze č. 1 této smlouvy.

Nájemce je oprávněn užívat byt pouze za účelem bydlení.

## II. Doba trvání nájmu

Nájemní smlouva se sjednává na&nbsp;dobu určitou od … … … …. do … … … … ….

## III. Nájemné a úhrada za služby spojené s užíváním bytu

Nájemce se zavazuje platit pronajímateli nájemné ve výši **7.000,-&nbsp;Kč**, (slovy: sedm tisíc korun českých) měsíčně. 

Smluvní strany se dohodly, že v&nbsp;nájemném jsou zahrnuty měsíční zálohy na&nbsp;úhradu za služby spojené s užíváním bytu, tedy zejména zálohy elektrickou energii, osvětlení společných prostor, vodné a stočné, odvoz domovního odpadu, úklid společných prostor, bytový fond, fond oprav. 

Nájemce se zavazuje platit nájemné spojené s užíváním bytu měsíčně bezhotovostní platbou na&nbsp;účet č. **2203068661/6210**, a to vždy předem, nejpozději do 5. dne příslušného kalendářního měsíce, za který se nájemné spojené s užíváním bytu platí. 

Nájemné od 15. 2. 2013 do 28. 2. 2013 ve výši **3.250 Kč** je nájemce povinen složit na účet pronajímatele do 3 pracovních dnů od podpisu smlouvy. Nájemné za období od měsíce března 2013 bude nájemce hradit způsobem určeným výše.

Při prodlení s peněžním plněním je nájemce povinen zaplatit pronajímateli smluvní pokutu ve výši 0,5% denní z dlužné částky až do zaplacení. 

## IV. Práva a povinnosti pronajímatele

Pronajímatel je povinen odevzdat nájemci byt včetně jeho zařízení ve stavu zpúsobilém pro řádné užívání a zajistit mu nerušený výkon jeho práv spojených s nájmem bytu. O předání bytu a jeho zařízení bude sepsán předávací protokol.

Pronajímatel se zavazuje nezasahovat do užívání bytu po dobu trvání nájmu, nebude-li jej nájemce užívat v&nbsp;rozporu s touto smlouvou nebo obecně závaznými právními předpisy.

Pronajímatel se zavazuje provádět opravy bytu s výjimkou oprav uvedených v&nbsp;článku V.

Pronajímatel neodpovídá za ztráty nebo škody na&nbsp;majetku vneseného do bytu nájemcem, pokud ztrátu nebo vznik škody nezavinil.

## V. Práva a povinnosti nájemce

Nájemce má právo na&nbsp;řádné a nerušené užívání bytu a služeb s užíváním bytu spojených. Nájemce prohlašuje, že se seznámil se stavem bytu a přebírá ho v&nbsp;tomto stavu do užívání.Nájemce se zavazuje:

1. užívat byt pouze za účelem uvedeným v&nbsp;čl. I.,
1. chovat se tak, aby nedocházelo ke škodám na&nbsp;bytě, zařízení bytu, jakož i na&nbsp;domě, kde se byt nachází,
1. zachovávat v&nbsp;bytě a domě klid a pořádek,
1. umožnit pronajímateli přístup do bytu v&nbsp;případě nezbytné potřeby,
1. odstranit závady a poškození, které na&nbsp;bytě, zařízení bytu nebo domě zpúsobil sám nebo osoby zdržující se v&nbsp;bytě nebo v&nbsp;domě s jeho souhlasem,
1. provádět na&nbsp;vlastní náklady běžnou údržbu bytu a drobné opravy související s jeho užíváním, jestliže náklad na&nbsp;jednu opravu nepřesáhne částku **1.000,-&nbsp;Kč** (slovy: jedentisíckorunčeských), potřebu jiných oprav neprodleně oznámit pronajímateli, co se rozumí drobnými opravami a náklady spojenými s běžnou údržbou bytu je stanoveno v&nbsp;nařízení vlády č. 258/1995 Sb. Pokud nájemce včas neprovede běžnou údržbu bytu nebo opravy, ke kterým je dle této smlouvy povinen, má pronajímatel právo učinit tak po předchozím písemném upozornění nájemce na&nbsp;svůj náklad sám a požadovat od něj náhradu vynaložených nákladů,
1. dodržovat požární, bezpečnostní, hygienické a jiné předpisy.

Nájemce může přenechat byt nebo jeho část do užívání třetí osobě pouze s předchozím písemným souhlasem pronajímatele.

Nájemce nemůže bez předchozího písemného souhlasu pronajímatele provádět žádné stavební úpravy bytu, tedy ani výměnu dveří a dveřních zámků. V&nbsp;případě porušení této povinnosti je pronajímatel oprávněn požadovat, aby nájemce provedené úpravy a změny na&nbsp;svůj náklad odstranil v&nbsp;termínu stanoveném pronajímatelem a nahradil pronajímateli případnou způsobenou škodu.

Nájemce odpovídá za ztráty, závady a další škody na&nbsp;bytě, jeho zařízení nebo jiném majetku pronajímatele způsobené jím nebo osobami zdržujícími se v&nbsp;bytě nebo domě s jeho souhlasem a je povinen je na&nbsp;vlastní náklady odstranit, případně nahradit, v&nbsp;termínu stanoveném pronajímatelem.

Nájemce je povinen bez zbytečného odkladu oznámit potřebu oprav, ke kterým je povinen pronajímatel a umožnit mu jejich provedení. V&nbsp;opačném případě nájemce odpovídá za škody vzniklé pronajímateli nebo tímto osobám nesplněním této povinnosti.

Nájemce umožní pronajímateli přístup do bytu za účelem kontroly jeho stavu a způsobu užívání a to po předchozím oznámení a po dohodě s nájemcem, vždy za účasti nájemce nebo jeho zástupce. Nájemce nesmí být touto kontrolou obtěžován. Nájemce souhlasí s tím, aby pronajímatelé měli k dispozici klíče od bytu pro případ nezbytné potřeby vstupu do bytu.

Nájemce není oprávněn se na&nbsp;základě této smlouvy přihlásit k trvalému pobytu v&nbsp;bytě, který užívá na&nbsp;základě této nájemní smlouvy.

## VI. Skončení nájmu

 Nájem skončí uplynutím sjednané doby nebo písemnou dohodou o skončení nájmu mezi pronajímatelem a nájemcem nebo odstoupením od smlouvy.

Pronajímatel je oprávněn odstoupit od této smlouvy v&nbsp;případě, užívá-li nájemce přes písemnou výstrahu byt v&nbsp;rozporu s touto smlouvou nebo trpí-li v&nbsp;důsledku jednání nájemce byt či jeho zařízení takovým způsobem, že pronajímateli vzniká škoda nebo že mu hrozí značná škoda. Pronajímatel má dále právo odstoupit od této smlouvy, neplní-li nájemce povinnosti stanovené mu touto smlouvou, zejména nezaplatíli včas a řádně, přenechá-li byt nebo jeho část do užívání třetí osobě bez předchozího písemného souhlasu pronajímatele nebo užívá-li byt v&nbsp;rozporu s ustanoveními této smlouvy a nebo pokud pronajímatel potřebuje byt k zajištění své bytové potřeby nebo osob blízkých.

V případě, že dojde k odstoupení od smlouvy, považuje se za den skončení nájmu patnáctý den ode dne, kdy bylo nájemci odesláno písemné oznámení o odstoupení od smlouvy.

Nájemce je povinen byt vyklidit nejpozději v&nbsp;den skončení nájmu a předat jej včetně jeho zařízení pronajímateli ve stavu, v&nbsp;jakém jej převzal, s přihlédnutím k běžnému opotřebení při řádném užívání a údržbě. O předání bytu bude pořízen předávací protokol. V&nbsp;případě, že nájemce byt ke dni skončení nájmu nevyklidí, je pronajímatel oprávněn do bytu vstoupit a vyklidit a uskladnit věci nájemce na&nbsp;jeho náklady a nebezpečí.

Další užívání bytu nájemcem po skončení platnosti této smlouvy se považuje za užívání bez právního důvodu. Pronajímatel je oprávněn v&nbsp;případě prodlení nájemce s vyklizením bytu požadovat zaplacení smluvní pokuty ve výši **1000,-&nbsp; Kč** denně. Smluvní strany sjednávají, že i v&nbsp;případě neplatnosti této smlouvy zůstává sjednaná smluvní pokuta v&nbsp;platnosti.

Po skončení platnosti této smlouvy není pronajímatel povinen zajistit nájemci náhradní byt nebo ubytování.

## VII. Závěrečná ustanovení

 Veškeré právní vztahy vzniklé na&nbsp;základe této smlouvy se řídí příslušnými ustanoveními Občanského zákoníku a ostatními obecné platnými právními předpisy České republiky a českým právním řádem.

Změny a doplňky této smlouvy lze provést pouze písemnou formou na&nbsp;základě dohody obou smluvních stran.

Tato smlouva nabývá platnosti a účinnosti dnem jejího podpisu oběma smluvními stranami.

Účastníci smlouvy po jejím přečtení prohlašují, že souhlasí s jejím obsahem, že byla sepsána dle jejich pravé a svobodné vůle, což stvrzují svými vlastnoručními podpisy.

V ……………………………… dne …………………………………

Nájemce:

………………………………………………………………………………

Pronajímatel:

………………………………………………………………………………


# Předávací protokol

Dnešního dne …………………., nájemce ........................................ převzal/a od&nbsp;pronajímatele byt č.......... v&nbsp;.......... patře na&nbsp;adrese ...................................................................................................................................

## I. Vybavení

Kuchyň:

Pokoj:

Koupelna:

WC:

Předsíň

## II. Klíče
Klíče od vstupních dveří do domu, počet:
<br />Klíče od bytu, počet:
<br />Klíče od poštovní schránky k bytu, počet:

Nájemce:

………………………………………………………………………………

Pronajímatel:

………………………………………………………………………………
